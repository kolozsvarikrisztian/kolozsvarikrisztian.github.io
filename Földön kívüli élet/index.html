<!DOCTYPE html>

<html lang="hu">

<head>
    <meta charset="UTF-8">
    <title>Földön kívüli élet</title>
    <link rel="stylesheet" href="style.css">
</head>

<body>
    <div id="tartalom">
        <h1>Földön kívüli élet</h1>
        <div id="nav">
            <ul>
                <li><a href="#tartalom">Kezdőlap</a></li>
                <li><a href="#forras">Források</a></li>                
            </ul>
        </div>
        <p>A földön kívüli élet az élet olyan formája ami nem a földön keletkezett.</p>
        <p>Létezését jelenleg sem bizonyítani, sem egyértelműen kizárni nem lehet, bár az valószínű, hogy nem csak a
            Földön alakult ki élet, így a kérdés elsősorban arra vonatkozik, hogy az élet megjelenése milyen gyakori a
            világegyetemben. A közvetlen bizonyítékok hiánya ellenére a Földön kívüli élet hipotézise kutatható,
            egyrészt az élet fennmaradásához szükséges környezetek, másrészt az élethez szükséges, vagy az általa
            termelt (biogén) anyagok felfedezésével. A Földön kívüli élet kutatásával az asztrobiológia tudománya
            foglalkozik.</p>
        <p>A Földön kívüli életről szóló elképzelések a földi kultúrában jelentős szerepet játszanak modern korunkban.
            Ez nemcsak a tudományos-fantasztikus irodalomban, hanem más területeken is így van.</p>
        <p>Földönkívülinek nevezzük azokat az élőlényeket, amelyek a mi bolygónkon, a Földön kívül léteznek, vagy onnan
            származnak. Létezésük hipotetikus: jelenleg nincs döntő bizonyíték sem a földönkívüli élet létezéséről, sem
            cáfolatáról, ugyanakkor számos tudós legalábbis valószínűnek tartja létezésüket.</p>
        <p>A tudósok az egysejtű élet nyomait keresik a Mars felszínén, a Földre hulló meteoritokban, a Jupiter, a
            Szaturnusz egyes holdjain. A földihez hasonló élet létrejöttének esélye ott tűnik nagyobbnak, ahol van
            folyékony halmazállapotú víz, illetve vannak szénalapú összetett molekulák is.</p>
        <h2>Élet a földön kívül?</h2>
        <p>A Földön kívüli élet gondolata egyidős azzal a tapasztalattal, hogy a Földön kívül is vannak égitestek. Minél
            jobban megismerjük a világegyetemet, annál több helyszínét ismerhetjük meg a lehetséges életnek. Ezzel egy
            időben egyre pontosabb képet nyerünk közvetlen bolygókörnyezetünknek, a Nap­rendszernek a bolygóin és
            holdjain uralkodó mégoly kezdetleges élet lehetőségeiről.</p>
        <h2>A földön kívüli élet létezésének esélye</h2>
        <p>Mivel galaxisok milliárdjai, és azokban csillagok milliárdjai népesítik be univerzumunkat, a tudósok egy
            része meg van győződve arról, hogy az univerzum számos helyén létrejött az élet valamilyen formája. Vannak
            viszont, akik az élet egyediségében hisznek. Tudományos bizonyíték egyik elképzelés mellett sincs. Az élet
            egyediségének elve tudományos szempontból nehezebben elfogadható és bizonyítható állítás, mint az élet
            sokfelé való elterjedésének gondolata. Persze, ez önmagában nem bizonyít semmit.</p>
        <h2>Egyedül vagyunk a világegyetemben? Eddig sehol sem találtunk még életet a Földön kívül. Megmutatjuk, hogy a
            NASA miként próbálkozott a múltban, mit tesz a jelenben, és mit tervez a jövőben.</h2>
        <p>A NASA a Naprendszerünkben és azon kívül is kutat, hogy segítsen megválaszolni a földön kívüli életre
            vonatkozó alapvető kérdéseket. A Mars lakhatóságának tanulmányozásától kezdve olyan „óceánvilágokat” is
            vizsgálnak, mint a Szaturnusz holdja, a Titán vagy a Jupiter holdja, az Europa. Ezenkívül távoli, Föld
            méretű bolygók után is kutatnak azért, hogy megtalálják az egyértelmű jeleket a földön kívüli élet
            létezésére.</p>
        <p>Az asztrobiológia tudománya foglalkozik a bolygónkon kívül létező élettel, de a tudósoknak a földi evolúciót
            és az élet korlátait is érdemes vizsgálni, mert ezek alapján lehet meghatározni azt, hogy hol kereshetik más
            bolygókon az életet. Természetesen sokat változott már a tudásunk arról, hogy potenciálisan hol lehet élet.
            Az olyan földi extrém környezetekről, mint például az antarktiszi sarkvidék vagy az óceánok mélye,
            megszerzett tudásunk megmutatta, hogy az élet rendkívül alkalmazkodóképes, és nem mindig könnyű megtalálni.
        </p>
        <h2>Múlt</h2>
        <p>A múltban már számos küldetés során kereste a NASA a földön kívüli életet. 45 éve a Viking 1 és 2 volt az
            első próbálkozás arra, hogy egy másik bolygón életet találjanak. A Marsra indított űrszondák fő célja
            asztrobiológiai volt. Bár váratlan kémiai aktivitást találtak ekkor a marsi talajban, élő
            mikroorganizmusokra nem sikerült egyértelmű bizonyítékot találni.</p>
        <p>A Galileo küldetés is nagy előrelépés volt, az 1989-ben fellőtt űrszonda nyolc évig keringett a Jupiter
            körül. Az egyik nagy felfedezése az volt, hogy bizonyítékot talált arra, hogy az Europa holdon léteznek
            felszín alatti óceánok, amelyek ráadásul több vizet tartalmaznak, mint az összes Földi folyékony víz
            együttvéve. Ez azért is volt fontos felfedezés, mert bebizonyította, hogy az életet nem csak a tradicionális
            „lakható zónában” kell keresni, ahol a víz folyékony állapotban létezhet a bolygók felszínén.</p>
        <p>A Cassini űrszonda a Szaturnusz holdján, a Titánon talált folyékony hidrokarbonátokból álló tengereket, a
            Spirit és az Opportunity marsjáró pedig megtalálta az első bizonyítékot arra, hogy a vörös bolygón egykor
            jelen volt az élet fontos feltétele, a folyékony víz.</p>
        <p>A NASA első távoli bolygókat kereső küldetése, a Kepler űrtávcső pedig kikövezte az utat a Naprendszeren
            kívüli Föld méretű bolygók azonosításában. Az eredményei alapján az égen ismeretlen bolygók milliárdjai
            lehetnek, maga a teleszkóp összesen 2600 exobolygót fedezett fel, amik közül egyeseken akár élet is lehet. A
            NASA Spitzer űrtávcsöve pedig már alkalmas volt arra is, hogy az exobolygók légkörét tanulmányozza.</p>
        <h2>Jelen</h2>
        <p>A most is futó küldetések közül ki kell emelni a Hubble űrtávcsövet, ami számos fontos asztrobiológiai
            felfedezést is tett. A TESS űrtávcsövet pedig 2018-ban lőtték fel, ez a „bolygóvadász” mostanáig több mint
            120 exobolygót fedezett fel, és több mint 2600 potenciális jelöltet – ezeket a későbbi űrtávcsövek majd
            részletesebben is megvizsgálhatják.</p>
        <p>A Marsot jelenleg is több eszköz vizsgálja. Egyesek, például a MAVEN, a Mars Odyssey vagy a Mars
            Reconnaissance Orbiter a bolygó körül keringve kutatja a vörös bolygó titkait, a Curiosity és a Perseverance
            marsjáró pedig a felszínen teszi ugyanezt.</p>
        <h2>Jövő</h2>
        <p>Itt azonban közel sem fog megállni a földön kívüli élet kutatása, küldetések sora van előkészítés alatt. Az
            Europa Clipper-küldetés 2024-ben indul majd, és a feladata a Jupiter hold felszín alatti óceánjának
            vizsgálata lesz. A Dragonfly pedig a másik érdekes holdhoz, a Titánhoz indul el 2027-ben.</p>
        <p>A James Webb űrteleszkópot még idén fellövik, ennek infravörös teleszkópjának elsődleges tükre 6,5 méter
            nagyságú lesz, azaz csaknem háromszor akkora, mint a Hubble-é. Így még hatékonyabban kutathatja majd az élet
            nyomait a távoli exobolygókon.</p>
        <p>A NASA ezt követő nagy dobása pedig a Nancy Grace Roman űrtávcső lesz, amit a 2020-as évek közepén lőhetnek
            fel. Ez a fejlett technológiájának köszönhetően a tervek szerint már több ezer olyan bolygót fedezhet fel a
            Tejútrendszerben, amik a lakható zónán belül keringenek.</p>
        <div id="forras">
            <h2>Források</h2>
                <p id="link"><a href="https://hu.wikipedia.org/wiki/F%C3%B6ld%C3%B6n_k%C3%ADv%C3%BCli_%C3%A9let" target="_blank" rel="noopener noreferrer">Földön kívüli élet - Wikipedia</a></p>
                <p id="link"><a href="https://www.nkp.hu/tankonyv/fizika_11/lecke_06_034" target="_blank" rel="noopener noreferrer">Van-e élet a Földön kívül? - nkp.hu</a>
                </p>
                <p id="link"><a href="https://hirado.hu/tudomany-high-tech/urkutatas/cikk/2021/06/30/egyedul-vagyunk-a-vilagegyetemben-igy-kutatnak-a-foldon-kivuli-elet-utan#" target="_blank" rel="noopener noreferrer">Egyedül vagyunk a világegyetemben? Így kutatnak a földön kívüli élet után! - hirado.hu</a></p>
        </div>
    </div>
</body>

</html>